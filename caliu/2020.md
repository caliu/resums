# Informe d'activitats de l'any 2020
## Reunió de gener de 2020
Dissabte 4 de gener de 2020, canal #caliu de freenode.net. Assistents: David Pinilla, Miquel Adroer, Aniol Martí, Rafael Carreras, Josep Maria Ferrer, Alex Muntada, Orestes Mas. 

Confirmem els càrrecs de la candidatura a la junta. Es farà un avís a la llista per veure si obtenim més vocals. Es convocaran eleccions a la junta al març. Probablement es farà l'Assemblea General a l'Espluga de Francolí. 

## Reunió de febrer de 2020
Dissabte 8 de febrer de 2020, canal #caliu de freenode.net. Assistents: Aniol Martí, Josep Maria Ferrer, Alex Muntada, Rafael Carreras. 

S'han convocat eleccions a la junta el 14 de març en Assemblea General que es farà a l'Espluga de Francolí. Enguany no se celebrarà el Dia de la Llibertat del Maquinari per manca d'interès i alguns contratemps en les dates. 

## Reunió d'abril de 2020
Dissabte 4 d'abril de 2020, canal #caliu de freenode.net. Assistents: Miquel Adroer, Rafael Carreras, Josep Maria Ferrer, Alex Muntada.

No s'ha pogut celebrar l'Assemblea General pel confinament decretat per la COVID-19. Intentarem celebrar l'Assemblea General el 6 de juny, sigui a l'Espluga de Francolí o telemàticament amb el Jitsi. Enguany se suposa que celebrarem el Dia de la Llibertat del Programari al setembre, però això queda a l'aire de moment. Miraríem de fer xerrades com cada any. 

## Reunió de maig de 2020
Dissabte 3 de maig de 2020, canal #caliu de freenode.net. Assistents: Miquel Adroer, Rafael Carreras, Josep Maria Ferrer, Alex Muntada, Aniol Martí, Joan Calbasi.

Celebrarem l'Assemblea General 6 de juny telemàticament amb el Jitsi. S'envia un correu a la llista amb l'ordre del dia i preguntant als socis si hi ha algun problema amb celebrar així l'Assemblea. Es farà una prova amb el Jitsi el proper dissabte per veure si va tot bé. 

## Assemblea General de juny de 2020
Dissabte 7 de juny de 2020, caliu@Jitsi. Assistents: Josep Maria Ferrer, Aniol Martí, Rafael Carreras, Alex Muntada, Pau Ibars, David Pinilla, Orestes Mas, Raimon Carbonell. Excusa l'assistència: Miquel Adroer.

Es revisa i s'aprova per consens l'acta anterior. Es presenten els comptes de Caliu i les activitats fetes, així com l'informe d'activitats dels masovers. S'accepta per consens la llista a la junta presentada a les eleccions. 

## Reunió de setembre de 2020
Dissabte 5 de setembre de 2020, canal #caliu de freenode.net. Assistents: Miquel Adroer, Rafael Carreras, Josep Maria Ferrer, Orestes Mas, David Pinilla, Joan Calbasi. S'excusa: Aniol Martí.

Es parla del Dia de la Llibertat de Programari i es constata que faltaria una ponència. En Joan proposa de fer-ne una de la campanya contra l'ús de programari de Google a les escoles catalanes i s'encarregarà de cercar un ponent. Es farà promoció del DLP la setmana vinent. 

## Dia de la Llibertat de Programari
El dissabte 19 de setembre de 2020 es va celebrar de forma telemàtica el Dia de la Llibertat de Programari (DLP). Es van fer 3 xerrades i 1 debat:
* 16:00 Edició de la Viquipèdia Josep Sànchez
* 17:00 Campanya contra programari Google a les escoles catalanes Cecília Bayo
* 18:00 GNU/Linux d’avui i de demà Aleix Pol
* 19:00 Debat sobre l’estat actual del programari lliure

## Reunió d'octubre de 2020
Dissabte 3 d'octubre de 2020, canal #caliu de freenode.net. Assistents: Rafael Carreras, Josep Maria Ferrer, Joan Calbasi.

Es valora positivament el Dia de la Llibertat de Programari. Hi van aparèixer 22 persones. Per un altre cop, si calgués, es proposa canviar a un servidor com Guifi.net, Framasoft o Debian.social i gravar les xerrades. La propera reunió la farem al Jitsi de guifi.net i convidarem gent per fer una prova de càrrega. Es mirarà d'organitzar el Dia de la Llibertat del Maquinari a l'abril, telemàticament. 

## Reunió de novembre de 2020
Dissabte 7 de novembre de 2020, canal Jitsi #caliu de meet.guifi.net. Assistents: Rafael Carreras, Josep Maria Ferrer, Alex Muntada, Orestes Mas.

Es presenta poca gent a la reunió com per fer una prova de càrrega. S'informa que el proper Dia de la Llibertat del Maquinari es farà a l'abril, de manera telemàtica. Es proposa la creació d'un grup de treball per instar l'administració pública a no limitar les llibertats de l'ús de programari lliure amb la interactuació amb ells. S'envia un correu a la llista per demanar voluntaris. 

## Reunió de desembre de 2020
Dissabte 5 de desembre de 2020, canal Jitsi #caliu de meet.guifi.net. Assistents: Rafael Carreras, Aniol Martí, David Pinilla, Josep Maria Ferrer, Raimon Carbonell, Orestes Mas.

Es constata que no hi ha hagut prou voluntaris com per formar un grup de treball d'administracions. Es tornarà a intentar amb algú que ha mostrat interès. 